<h1><strong>1 задача.</strong></h1>
Фемеианчо бил много умно и добро момче - винаги гледал бързо да си напише
домашните за да има време да прочете някоя хубава книга. От тази година вече е студент във
ФМИ. Нещата не тръгнали много добре за него, тъй като от както е във ФМИ, не му се чете.
Знам, че си мислите, че Фемеианчо е изчел всички книги... но грешите  просто на където и да
погледне вижда само хубави колежки от специалност Информатика. За това решил да спре да
учи и да стане нормален студент (да ходи в 33 и Plazza, и да пие повече от другите). Всеки
знае, че когато дойде сесията във ФМИ с нея идва и теорията. Да, сесията дойде, а Фемеианчо
нищо не е чел и сега се налага да си направи пищов по КЪРХ.
Изпитът се състои в това, да се каже дали дадена дума съществува като запазена дума в
езика C--. Фемеианчо, разбира се, веднага се сетил, че може така да събере всички думички на
един пищов, че да изглеждат като разбъркани символи. По този начин ще си извади пищова и
ще си сверява без никой да го притеснява, но проблема е, че Фемеианчо снощи пак е пил и сега
не може да разбере нищо от пищова си. За това МОЛЯ ви помогнете му.
Напишете програма, която по въведена таблица да проверява дали дадена дума
съществува в нея.
Дума може да се образува:<br>
- по хоризонтала – наляво или надясно<br>
- по вертикала – нагоре или надолу<br>
<strong>Бонус</strong>:<br>
- по диагонал – в четирите посоки<br>
- начупено (змия) – нагоре, надолу, наляво, надясно<br>
- начупено по диагонала – както предходното, но и по диагонала<br>

<strong>Вход:</strong><br>
На първия ред се въвеждат две цели числа 3 < N <= M < 100 (това е размерът на пищова).
На втори ред се въвежда едно цяло число T. Това е броят на думите, които Фемеианчо ще
търси.
След това Фемеианчо попълва таблицата само с малки букви.
И следват Т на брой думи.
Изход:
За всяка дума да се изведе на отделен ред “YES”, ако я намери и “NO” в противен случай.<br>
<strong>Пример:</strong><br>
4 4<br>
4<br>
f m i g<br>
u d a o<br>
n t r a<br>
g o a l<br>
goal<br>
YES<br>
erre<br>
NO<br>
fmi<br>
YES<br>
untd<br>
YES<br>

<h1><strong>2 задача.</strong></h1>
Напишете функция void IdenficatorsToUpper(char * str).
За всеки валиден идентификатор (за езика C++) в str променете първата му буква със
съответната главна. Запишете резултата пак в str. Демонстрирайте използването на функцията
в кратка main() функция.

<h1><strong>3 задача.</strong></h1>
Потребителят въвежда цяло число N и речник с N думи (с максимална дължина 16
символа). След това въвежда символен низ. Вашата програма трябва да направи нов символен
низ, който съдържа всички думи от изходния символен низ, които се срещат в речника, но
написани на обратно. В резултата записаните думи трябва да са в същия ред, както и в
изходният символен низ. Резултатът трябва да е записан в динамична памет с точната
големина.<br>

<strong>Пример:</strong><br>
<strong>Вход</strong><br>
4<br>
FMI<br>
UP<br>
domashno<br>
nevaliden<br>
Imam domashno vav FMI po UP<br>

<strong>Резултат:</strong><br>
onhsamod IMF PU<br>
