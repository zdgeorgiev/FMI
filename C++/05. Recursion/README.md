<h1><strong>1 задача.</strong></h1><br>
Напишете програма, която прочита символен низ с дължина не повече от 100 символа, съставен от символите 0, 1 и *, например 01*0*. Вашата задача е да създадете от него масив от символни низове, получени от дадения, като всяко срещане на * е заменено по всички възможни начини с 0 или 1. В дадения пример трябва да получите масив от 4 низа: {01000, 01001, 01100, 01101}. Нека получените низове са подредени в нарастващ лексикографски ред. Изведете на екрана резултата. За генерирането на резултатния масив използвайте рекурсивна функция.

<h1><strong>2 задача.</strong></h1><br>
Напишете програма, която въвежда масив от не повече от 1000 естествени числа, не надминаващи един милиард всяко. След това с помощта на рекурсивна функция копирайте четните елементи в нов масив. Изведете резултата на екрана.

<h1><strong>3 задача.</strong></h1><br>
Използвайки само рекурсия (т.е. без използване на цикли) при въведено естествено число N (N < = 20) изведете на екрана следната фигура

1<br>
1 2<br>
1 2 3<br>
...<br>
1 2 3 ... n<br>
...<br>
1 2 3<br>
1 2<br>
1<br>
